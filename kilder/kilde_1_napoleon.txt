Jeg elsker Jer ikke mere, tværtimod afskyer jeg Jer. I er væmmelig, meget besværlig, meget dum, en rigtig Askepot. I skriver slet ikke til mig, I elsker ikke Jeres ægtemand, I indser ikke, hvilken glæde Jeres breve giver ham, og I sender ham ikke engang seks linjer med blot nogle tilfældige ord. <br/>
Hvad foretager du dig da hele dagen, madame? Hvad er det, som er så frygtelig vigtigt, at det tager al din tid fra at skrive til din så udmærkede elskede? Hvilken hengivenhed bremser og puffer den kærlighed til siden, den ømme og vedvarende kærlighed, som du har lovet ham? Hvem er han mon, denne fantastiske, denne nye elskede, som opsluger alle dine øjeblikke, tyranniserer alle dine dage og afholder dig fra at vise omsorg for din ægtemand? Pas på, Josephine, en aften går døren pludselig op, og jeg står der.
Sandt at sige er jeg bekymret, min gode amie, over ikke at høre nyt fra dig. Skriv hurtigt fire sider til mig og sig de elskværdige ting, der fylder mit hjerte med følelser og glæde.<br/>
Jeg håber snart at knuge dig i mine arme og vil overøse dig med en million brændende kys som under Ækvator.<br/>
Bonaparte