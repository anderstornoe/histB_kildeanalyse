<div class="kilde_wrapping"><p> Sager vedr. overbefolkede lejligheder 1863-70. Københavns politi. Landsarkivet for Sjælland </p>
</div>

<h3 class="txt_title"><strong>Til Kjøbenhavns Sundhedscommission</strong>
</h3>
<i>

I Løbet af den første Maaned har der i det Hus paa Østergade, hvor Svane Apoteket findes, viist sig endeel
alvorlige Febertilfælde, deels under min deels under en anden Læges Behandling. Tilfældene have deels
viist sig som intermetterende
Febertilfælde, deels som gastrisk-typhoide
.  <br/><br/>Jeg har ialt havt 2 Patienter med
intermetterende Febertilfælde og 5 med gastrisk-typhoide Symptomer. En er sendt paa Hospitalet og
endnu et Tilfælde er idag kommet til. Foruden den epidemiske Indflydelse, som er fælles for hele Staden
paa denne Aarstid, troer jeg at det omtalte Hus, som med Siden vender ud mod og har en stor deel Vinduer
til Peder Madsens Gang, særlig er udsat for og maa lide af den slette Luft fra dette uhyggelige Stræde. <br/><br/>Der
findes her (P.Madsens Gang) aabne Rendestene, hvori Afløb fra en Kostald og Alt hvad Høkerne og de
ingenlunde reenlige Beboere kaste deri af Saltelage, Spildevand og alt muligt flydende Affald. Gaden er
meget svinsk, og der holdes meget slet Kontrol med dens Reenholdelse osv. Politiet sees meget sjældent i
denne Gade. <br/><br/>Kunde der altsaa gjøres Noget fra det Offentliges Side i denne Retning, vilde det være en sand
Velgjerning, ikke blot mod Beboerne i Gaden, hvor ondartede Feber som bekjendt oftere have viist sig men
mod alle tilgrændsende Huse og Gaarde, og mod hele Staden, som for lang Tid siden burde være befriet for
dette Sygdoms Fokus, for ikke at tale om at Gaden tillige er et Hjem for al mulig Usædelighed og Uorden.
<br/><br/>
Kbhvn d. 4. Nov 1870 Ærbødigst
<br/>Dr. E Hornemann
</i>
